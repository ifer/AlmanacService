<!DOCTYPE html>
<html>
    <head>
        <title>Οδηγίες για τον Ημεροδείκτη</title>
    </head>
    <body>
        <h2>Ημεροδείκτης</h2>

        <p>
            Ο Ημεροδείκτης είναι μια απλή εφαρμογή που προσομοιάζει τους επιτραπέζιους ημεροδείκτες. Δηλαδή προσφέρει
            πληροφορίες για κάθε ημέρα του έτους.
        </p>
        <ul>
            <li>Εμφανίζει όλες τις εορτές της Ελληνικής Ορθόδοξης Εκκλησίας, κινητές και ακίνητες.</li>
            <li>Εμφανίζει τη φάση σελήνης καθώς και τις ώρες ανατολής και δύσης ηλίου.</li>
            <li>Ο χρήστης μπορεί να αναζητήσει μια κινητή εορτή (πχ Καθαρά Δευτέρα, Πάσχα, κλπ) οποιουδήποτε έτους.</li>
            <li>Προσφέρει δυνατότητα αναζήτησης στις ακίνητες εορτές με βάση, για παράδειγμα, το όνομα ενός αγίου.</li>
            <li>
                Ψάχνει στις "Επαφές" που είναι καταχωρημένες στον Google λογαριασμό του χρήστη και βρίσκει τους
                εορτάζοντες της ημέρας, τους οποίους εμφανίζει σε λίστα με τα τηλέφωνα και τις ηλεκτρονικές διευθύνσεις
                τους.
            </li>
            <li>
                Μπορεί να στείλει μαζικά μήνυμα e-mail σε όλους (ή σε επιλεγμένους) εορτάζοντες των επαφών του χρήστη.
            </li>
        </ul>
        <h3>Λειτουργίες</h3>
        <h4>Γραμμή επικεφαλίδας</h4>
        <p>
            Στο δεξί μέρος της γραμμής επικεφαλίδας που υπάρχει στην κορυφή της σελίδας, εμφανίζεται ένας σύνδεσμος με
            ετικέτα: <b><i>Σύνδεση μέσω Google</i></b
            >. Αν θέλουμε να χρησιμοποιήσουμε την δυνατότητα να μάθουμε ποιοι από τις <i>επαφές</i> μας έχουν την
            ονομαστική τους εορτή μια συγκεκριμένη μέρα, θα πρέπει προηγουμένως να συνδεθούμε στο Google. Αφού πατήσουμε
            τον σύνδεσμο, θα εμφανιστεί ένα πλαίσιο που μας καλεί να επιλέξουμε τον λογαριασμό Google με τον οποίο
            θέλουμε να συνδεθούμε και στη συνέχεια ένα δεύτερο πλαίσιο μας ζητάει να επιβεβαιώσουμε ότι παραχωρούμε στην
            εφαρμογή <i>Ημεροδείκτης</i> το δικαίωμα να έχει πρόσβαση στις επαφές μας.
        </p>
        <p>
            <b>
                <ul>
                    <li>
                        Εδώ πρέπει να δηλώσουμε πως η εφαρμογή <i>Ημεροδείκτης</i>
                        <u>δεν αποθηκεύει και δεν χρησιμοποιεί καθ'οιονδήποτε τρόπο</u> όλα ή μέρος των στοιχείων των
                        επαφών του χρήστη.
                    </li>
                </ul>
            </b>
        </p>

        <p></p>

        <p></p>
        <h4>Αρχική οθόνη</h4>
        <p>
            Στο αριστερό μέρος εμφανίζονται οι εξής επιλογές:
        </p>
        <p>
            Στην πρώτη σειρά, με τα βέλη προχωράμε μιά ημέρα μπροστά ή πίσω και με το κουμπί
            <b><i>Σήμερα</i></b> επιστρέφουμε στην σημερινή ημερομηνία. Στην δεύτερη σειρά, τα βέλη μας οδηγούν ένα μήνα
            μπροστά ή πίσω.
        </p>
        <p>
            Αμέσως πιο κάτω, αν κάνουμε κλικ δίπλα από την ετικέτα <b><i>Ημερομηνία</i></b
            >, θα εμφανιστεί ένα πλαίσιο διαλόγου για να μεταβούμε σε οποιαδήποτε ημερομηνία επιθυμούμε.
        </p>
        <p>
            Κάτω από την ετικέτα <b><i>Αναζήτηση εορτής</i></b> εμφανίζεται ένα πλαίσιο αναζήτησης. Αν πατήσουμε το
            βελάκι στο δεξί μέρος του πλαισίου, θα εμφανιστεί μια λίστα μέ όλες τις εορτές του έτους. Πρώτα εμφανίζονται
            οι <i>ακίνητες εορτές</i> (ταξινομημένες με χρονολογική σειρά) και κατόπιν οι <i>ακίνητες</i> (αλφαβητικά).
            Εναλλακτικά μπορούμε να αρχίσουμε να πληκτρολογούμε μέρος του ονόματος της εορτής που αναζητούμε, και η
            λίστα που θα εμφανιστεί θα περιέχει τις εορτές που ταιριάζουν με αυτό που γράφουμε.
        </p>
    </body>
</html>
