ΗΜΕΡΟΔΕΙΚΤΗΣ
Σύντομη περιγραφή
Ο  Ημεροδείκτης είναι μια απλή εφαρμογή που προσομοιάζει τους επιτραπέζιους ημεροδείκτες. Δηλαδή προσφέρει πληροφορίες για κάθε ημέρα του έτους.

Εμφανίζει όλες τις εορτές της ορθόδοξης εκκλησίας, κινητές και ακίνητες.
Εμφανίζει τη φάση σελήνης καθώς και τις ώρες ανατολής και δύσης ηλίου.
Ο χρήστης μπορεί να αναζητήσει μια κινητή εορτή (πχ Καθαρά Δευτέρα, Πάσχα, κλπ) οποιουδήποτε έτους.
Προσφέρει δυνατότητα αναζήτησης στις ακίνητες εορτές με βάση, για παράδειγμα, το όνομα ενός αγίου.
Ψάχνει στις "Επαφές" που είναι καταχωρημένες στον Google λογαριασμό του χρήστη και βρίσκει τους εορτάζοντες της ημέρας, τους οποίους εμφανίζει σε λίστα με τα τηλέφωνα και τις ηλεκτρονικές διευθύνσεις τους.
Μπορεί να στείλει μαζικά μήνυμα e-mail σε όλους (ή σε επιλεγμένους) εορτάζοντες..
Λειτουργίες
Αρχική οθόνη
Με τα βέλη προχωράμε μιά ημέρα μπροστά ή πίσω.
Με το κουμπί Σήμερα επιστρέφουμε στην σημερινή ημερομηνία
Στο αριστερό μέρος εμφανίζονται οι εξής επιλογές:
Πήγαινε στην ημερομηνία... Εμφανίζεται πλαίσιο διαλόγου για να μεταβούμε σε οποιαδήποτε ημερομηνία
Βρες μια γιορτή... Οδηγεί στη Λίστα εορτών
Ποιοί γιορτάζουν; Αναζητεί τους εορτάζοντες στις Επαφές του τηλεφώνου, και τους εμφανίζει στη Λίστα εορταζόντων.
Σύνδεση στη Google...  Χρειάζεται για την έρευνα στις Επαφές για εορτάζοντες
Λίστα εορτών  Εμφανίζεται λίστα με όλες τις εορτές του έτους. Προηγούνται οι ακίνητες εορτές και έπονται οι κινητές. Πατώντας πάνω σε κάποια εορτή, μεταβαίνουμε στην Αρχική οθόνη με την αντίστοιχη ημερομηνία.
Ακίνητες εορτές: Στο κουτί Αναζήτηση μπορούμε να γράψουμε το όνομα (ή μέρος του) της εορτής που ψάχνουμε. Μόλις πατήσουμε ΟΚ η λίστα θα περιλαμβάνει τις εορτές που περιέχουν τη λέξη που γράψαμε. Για παράδειγμα, αν γράψουμε "Ιωάν" , η λίστα θα περιλαμβάνει όλες τις εορτές Αγ.Ιωάννου. Δεν παίζει ρόλο αν είναι μικρά - κεφαλαία ούτε οι τόνοι. Πατώντας Επαναφορά το φίλτρο ακυρώνεται και εμφανίζονται όλες οι γιορτές.
Κινητές εορτές: Στην κορυφή της σελίδας υπάρχει ένα πλαίσιο που περιέχει το τρέχον έτος. Αν αλλάξουμε το έτος και στη συνέχεια πατήσουμε πάνω σε σε κάποια εορτή, θα μεταβούμε στην αντίστοιχη ημερομηνία αυτού του έτους.
Αφού επιλέξουμε την εορτή που επιθυμούμε, πατάμε ΟΚ στο κάτω μέρος της φόρμας και ο Ημεροδείκτης θα μεταφερθεί στην κατάλληλη ημερομηνία.
Λίστα εορταζόντων Εμφανίζεται (1) λίστα με τα πρόσωπα που είναι καταχωρημένα στις Επαφές του Google και έχουν την ονομαστική τους εορτή. Η λίστα περιλαμβάνει  τα τηλέφωνα και τις ηλεκτρονικές διευθύνσεις τους. Σημείωση: ο κατάλογος των εορταζόντων είναι κατά προσέγγιση. Για παράδειγμα, δεν εορτάζουν όλου οι Γιάννηδες στις 7 Ιανουαρίου ενώ το όνομα Έφη μπορεί να προέρχεται από Ευφημία ή Ευθυμία, κλπ.
Δίπλα σε κάθε όνομα υπάρχει ένα "κουτάκι" το οποίο μπορούμε να επιλέξουμε ή να αποεπιλέξουμε. Σε όσα κουτάκια είναι επιλεγμένα, θα σταλεί το μήνυμα e-mail όταν θα πατήσουμε το κατάλληλο κουμπί (προϋποτίθεται ότι είναι καταχωρημένη η διεύθυνση e-mail τους). Χρησιμοποιώντας το κουτάκι που βρίσκεται στην κορυφή του πίνακα, δίπλα στους τίτλους, μπορούμε να επιλέξουμε ή να αποεπιλέξουμε όλους τους εορτάζοντες.
Στο κάτω μέρος της οθόνης στην περιοχή "Σύνταξη μηνύματος e-mail", μπορούμε να συμπληρώσουμε την τίτλο και το κείμενο του e-mail που θέλουμε να στείλουμε. Μόλις είμαστε έτοιμοι, πατάμε το κουμπί "Αποστολή μηνύματος" και το μήνυμα θα αποσταλεί στους επιλεγμένους παραλήπτες.

(1) Αν πατώντας το κουμπί "Ποιοί γιορτάζουν;" δεν εμφανιστεί κανένα παράθυρο, αυτό σημαίνει ότι το  πρόγραμμα περιήγησης (browser) δεν επιτρέπει το άνοιγμα αναδυόμενων παραθύρων. Θα πρέπει να αλλάξετε τη σχετική ρύθμιση. Στον Chrome, αυτό γίνεται ως εξής: από το μενού επιλέξτε 'Ρυθμίσεις', και στη συνέχεια πατήστε τον σύνδεσμο 'Εμφάνιση σύνθετων ρυθμίσεων', στο κάτω μέρος της σελίδας. Στην περιοχή 'Απόρρητο' κάντε κλικ στο κουμπί 'Ρυθμίσεις περιεχομένου', βρέστε την περιοχή 'Αναδυόμενα παράθυρα' και επιλέξτε 'Να επιτρέπεται σε όλους τους ιστότοπους η εμφάνιση ανδυόμενων παραθύρων'.
